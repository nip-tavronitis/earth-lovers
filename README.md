# earth-lovers
Έργο για τον 3ο Διαγωνισμό Ανοιχτών Τεχνολογιών
Το έργο μας έχει σκοπό να εισάγει τον χρήστη στην αειφόρο αντίληψη της ζωής μέσα από τους 17 βιώσιμους στόχους, με παραδείγματα επί του πρακτέου.
Ειδικότερα σκοπεύουμε στη δημιουργία ενός παιχνιδιού-μακέτας που θα παραπέμπει εξωτερικά σε βιβλίο και ο χρήστης θα ενημερώνεται για τους τρόπους που μπορεί να πετύχει τους 17 παγκόσμιους βιώσιμους στόχους μέσα από το σκανάρισμα σχετικών βίντεο που θα έχουν δημιουργήσει τα παιδιά. Ο χρήστης θα έχει τη δυνατότητα να πειραματιστεί με τρεις τρόπους κώδικα.

Σενάριο: Το βιβλίο της γης είναι ένα πράσινο βιβλίο που οι προτεινόμενοι τρόποι θα είναι δράσεις του σχολείου κατά τη διάρκεια των τελευταίων 4 ετών, δηλαδή από τότε που πιστοποιήθηκε ως Αειφόρο για πρώτη φορά. Τα παραδείγματα θα αποτυπώνονται με κώδικα QR ο οποίος θα παραπέμπει στα σχετικά βίντεο. Τα βίντεο θα είναι δημιουργημένα από τα παιδιά του δημοτικού κυρίως που έχουν φοιτήσει στο νηπιαγωγείο τα τελευταία 4 χρόνια. Πάνω στο βιβλίο-μακέτα θα υπάρχουν 3 ρομπότ, το υβριδικό που κινείται με ηλιακή ενέργεια, το χειροκίνητο που κινείται με σχετικό μοχλό και το bee-bot που κινείται με κώδικα και παράλληλα αποτυπώνει το σχήμα της καρδιάς με το βοηθητικό του εργαλείο (pen holder) και τον μαρκαδόρο που τοποθετεί ο χρήστης. Δίπλα σε κάθε κώδικα QR υπάρχουν τα εικονίδια των 17 βιώσιμων στόχων ώστε να γνωρίζει ο χρήστης πού αντιστοιχεί κάθε βίντεο-δράση. Η δημιουργία των βίντεο με κώδικα QR θα γίνει με την εφαρμογή  QrCode-Monkey.com

Υβριδικό ρομπότ: Στόχος να περάσει τη διαδρομή ανοίγοντας όλους τους κώδικες που αφορούν στους στόχους που σχετίζονται με το υδάτινο περιβάλλον. Ο χρήστης χρειάζεται να χρησιμοποιήσει την ηλιακή ενέργεια για να ενεργοποιήσει το ρομπότ που περνώντας ακουμπάει σε άξονες που ανοίγουν σαν πόρτες και εμφανίζουν τους κώδικες.

Χειροκίνητο ρομπότ: Στόχος να περάσει τη διαδρομή τοποθετώντας στη σωστή θέση τον φακό ώστε να φανούν οι κώδικες που αφορούν στους στόχους σχετικά με την βελτίωση της ζωής των ανθρώπων. Ο χρήστης χρειάζεται να οδηγήσει το ρομπότ χειροκίνητα σε κάθε ανθρώπινη φιγούρα (από όλο τον κόσμο ώστε να προαχθεί η πολυπολιτισμικότητα). Μάλιστα ο χρήστης χρειάζεται να κάνει χρήση των χεριών του ρομπότ ώστε να σηκώσει την κατασκευή-φακό και να την τοποθετήσει πάνω στον κώδικα. 

Bee-bot ρομπότ: Στόχος να δημιουργήσει ο χρήστης με τον κώδικα μια καρδιά που θα αποτυπωθεί με το βοηθητικό εργαλείο και τον μαρκαδόρο. Σε κάθε στοπ (δέντρο) ο χρήστης σκανάρει τον κώδικα-λουλούδι που αφορά σε στόχους σχετικούς με το κλίμα και τη ζωή στη στεριά. 

Κάθε χρήστης θα έχει τη δυνατότητα να κάνει χρήση της ενσωματωμένης τεχνητής νοημοσύνης που επιθυμεί ή και όλων μέσα από τα τρία είδη ρομπότ.

Θα χρειαστούμε τα τρία ρομπότ και ένα κινητό τηλέφωνο ή τάμπλετ.
