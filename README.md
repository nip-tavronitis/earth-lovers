# earth-lovers 
Έργο για τον 3ο Διαγωνισμό Ανοιχτών Τεχνολογιών. Οι Αειφοράκηδες του Αειφόρου Νηπιαγωγείου Ταυρωνίτη κάνουν μια σύνοψη της διαδρομής τους στον κόσμο της Αειφορίας τα τελευταία 5 χρόνια δηλαδή από τότε που πιστοποιήθηκε το σχολείο για πρώτη φορά ως Αειφόρο.
Το έργο μας έχει σκοπό να εισάγει τον χρήστη στην αειφόρο αντίληψη της ζωής μέσα από τους 17 βιώσιμους στόχους, με παραδείγματα επί του πρακτέου.
Ειδικότερα έχουμε δημιουργήσει ένα παιχνίδι σε μακέτα που παραπέμπει εξωτερικά σε βιβλίο και ο χρήστης θα ενημερώνεται για τους τρόπους που μπορεί να πετύχει τους 17 παγκόσμιους στόχους Βιώσιμης Ανάπτυξης μέσα από το σκανάρισμα σχετικών βίντεο που  προλογίζουν τα παιδιά του δημοτικού και σχετίζονται με δράσεις στις οποίες συμμετείχαν και οι οποίες ανταποκρίνονται σε κάθε στόχο. Ο χρήστης θα έχει τη δυνατότητα να πειραματιστεί με τρεις τρόπους κώδικα.

Σενάριο: Το βιβλίο της γης είναι ένα βιβλίο που περιλαμβάνει τις δράσεις του σχολείου κατά τη διάρκεια των τελευταίων 5 ετών, δηλαδή από τότε που πιστοποιήθηκε ως Αειφόρο για πρώτη φορά. Τα παραδείγματα  αποτυπώνονται με κώδικα QR ο οποίος  παραπέμπει στα σχετικά βίντεο.  Πάνω στο βιβλίο-μακέτα  υπάρχουν 3 ρομπότ, το υβριδικό που κινείται με ηλιακή ενέργεια, το χειροκίνητο που κινείται με σχετικό μοχλό και το bee-bot που κινείται με κώδικα. Στο τελευταίο υπάρχει και συγκεκριμένο μέγεθος βέλους ώστε ο χρήστης να το χρησιμοποιεί ως οδηγό σχεδίασης της διαδρομής. Δίπλα σε κάθε κώδικα QR υπάρχουν τα εικονίδια των 17 βιώσιμων στόχων ώστε να γνωρίζει ο χρήστης πού αντιστοιχεί κάθε βίντεο-δράση. Η δημιουργία των βίντεο με κώδικα QR έχει γίνει με την εφαρμογή QrCode-Monkey.com

Υβριδικό ρομπότ: Στόχος να περάσει τη διαδρομή ανοίγοντας όλους τους κώδικες που αφορούν στους στόχους που σχετίζονται με το υδάτινο περιβάλλον. Ο χρήστης χρειάζεται να χρησιμοποιήσει την ηλιακή ενέργεια για να ενεργοποιήσει το ρομπότ που διασχίζει το νερό περνώντας δύο σημαίες που στη μία μεριά έχουν τον οπτικοποιημένο στόχο και στην άλλη εμφανίζουν τους κώδικες τους οπίους σκανάρει με κινητό ή τάμπλετ.

Χειροκίνητο ρομπότ: Στόχος να περάσει τη διαδρομή πατώντας πάνω στις καρδιές που αντιστοιχούν σε κάθε στόχο. Μόλις φτάνει σε μία καρδιά κάνει στάση ώστε να σκανάρει ο χρήστης κάθε φορά τους κώδικες που αφορούν στους στόχους σχετικά με την βελτίωση της ζωής των ανθρώπων. Ο χρήστης χρειάζεται να οδηγήσει το ρομπότ χειροκίνητα σε κάθε ανθρώπινη φιγούρα (από όλο τον κόσμο ώστε να προαχθεί η πολυπολιτισμικότητα). 

Bee-bot ρομπότ: Στόχος να δημιουργήσει ο ίδιος ο χρήστης τη διαδρομή τοποθετώντας τα λουλούδια, που στη γύρη έχουν τον στόχο και στο φύλλο τον QR κώδικα, όπως επιθυμεί. Στη συνέχεια ζωγραφίζει με το μαρκαδόρο και τον οδηγό-βέλος την διαδρομή και το ταξίδι ξεκινάει. Σε κάθε στάση (όπου δηλαδή έχουν τοποθετηθεί τα λουλούδια) ο χρήστης σκανάρει τον κώδικα που αφορά σε στόχους σχετικούς με το κλίμα και τη ζωή στη στεριά. 

Κάθε χρήστης  έχει τη δυνατότητα να κάνει χρήση της ενσωματωμένης τεχνητής νοημοσύνης που επιθυμεί ή και όλων μέσα από τα τρία είδη ρομπότ.
Το παιχνίδι συνοδεύεται από οδηγίες και είναι κατάλληλο για όλους όσους αγαπούν τη φύση, τον άνθρωπο, τη ζωή...

https://youtu.be/N46HmN-Ocjc
